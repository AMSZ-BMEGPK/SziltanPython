# Python segédlet szilárdságtani pédákon keresztül
A BME Gépészmérnöki karán a Műszaki Mechanikai Tanszék által oktatott Szilárdságtan c. tárgy (2019/20/2) néhány feladata kidolgozva Python nyelven.

Kedves Hallgatók és Érdeklődők!

Az itt közzétett feladatok a Budapesti Műszaki és Gazdaságtudományi Egyetem Gépészmérnöki Karán a 2019/20-as tanév tavaszi félévén oktatott Szilárdságtan c. tárgy feladatgyűjteményében megtalálható néhány péda megoldásának Pythonban leprogramozott verziója. A megosztott fájlok között megtalálható egy Python telepítési útmutató mind Windows, mind MacOS operációs rendszerhez, valamint egy Python programozási bevezető is. A bevezető külön kezelt GitHub elérhetősége: https://github.com/HTSykora/Python_Bevezeto 

Ezt követően minden mappában egy kidolgozott feladat szerepel, melyet a `.html` kiterjesztésű fájl megnyitásával lehet megtekinteni. A fájl elnevezése a feladat feladatgyűjteményben lévő számára utal. A programkódot szerkeszteni és futtatni a `.ipynb` fájl használatával lehet (Anaconda Navigator segítségével megnyitva, lsd. telepítési útmutató).  A `.pdf` kiterjeszésű fájl a telefonon történő olvasást teszi lehetővé, ám az csupán tájékoztató jellegű, abban megjelenítési hibák előfordulhatnak.

Megtalálható továbbá egy szorgalmi házi feladat is a `szorgalmi_hf` mappában. A kiírást a `szil_szhf.pdf` fájl tartalmazza. Amennyiben megoldjátok a feladatot, küldjétek az eredményt az `amsz.bme [kukac] gmail.com` e-mail címre, és ellenőrizzük.

**Fontos:**
a <img src="./CodeButton.png" width="80"/> gombra való kattintás után a `Download ZIP` kiválasztásával kell letölteni, majd megnyitni a fájlokat. Közvetlenül a GitHubon megnyitva nem lesz megfelelő a megjelenítés.

Reméljük ezzel a segédlettel elősegítjük a Szilárdságtan tananyagának mélyebb megértését, valamit kedvet kaptok a jövőbeni mérnöki feladataitok során felmerülő problémák Pythonban törénő megoldásához.

Jó munkát kívánunk!

Az Alkalmazott Mechanika Szakosztály nevében:

*Csuzdi Domonkos*

<sub>
A segédlet a Műszaki Mechanikai Tanszék és az Alkalmazott Mechanika Szakosztály együtműködésében készült.
Készítették:
  
- Tóth Gergely

- Horváth András Levente

- Csuzdi Domonkos

- Sykora Henrik

</sub>

### Tartalomjegyzék:
- Rudak, gerendák feszültségi állapota (normál, hajlító, csavaró, nyíró és összetett igénybevételek esetén) : 1.1. - 1.25.
- Rudak, gerendák deformált alakja, rugalmas szál differenciálegyenlete: 2.1. - 2.3.
- Kihajlás: 3.1. - 3.3.
- Feszültségi és alakváltozási állapot leírása általános esetben: 4.1 - 4.11.
- Általános Hooke-törvény: 5.1. - 5.5.
- Szilárdsági méretezés, egyenértékű feszültség elméletek: 6.1. - 6.8.
- Energia módszerek (deformációk, statikailag határozatlan szerkezetek): 7.1. - 7.13.
- Vékonyfalú tartályok feszültségi állapota: 8.1. - 8.5.
